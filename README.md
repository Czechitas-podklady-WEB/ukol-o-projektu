# Úkol: O projektu

Vyrobte webovou stránku, kde představíte sebe a svůj závěrečný projekt. Web může být velmi jednoduchý, stačí vaše jména třeba s odkazem na GitHub a popis projektu. Přidejte nějaké stylování. Můžete (nepovinně) obsah obohatit o nějaké obrázky.

## Zadání

- Pracujte ve dvojicích. Založte na GitHubu repozitář `o-projektu` u jedné z vás, tu druhou si pozvěte jako spolupracovnici (záložka `Settings` > `Collaborators` > `Add people`).

  ![pozvánka](./zadani/pozvanka.png)

- Rozvrhněte si práci tak, aby každá z vás udělala aspoň pár commitů ze svého počítače a v historii jste se několikrát prostřídaly. Nezapomeňte práci průběžně nahrávat přes `git push` a stahovat k sobě nové změny přes `git pull`.

  ![historie](./zadani/historie.png)

- Použijte minimálně tři HTML soubory, které budou spolu provázané přes odkazy `<a href="_____.html">` tak, aby se z každé stránky dalo dostat na zbylé dvě. (V případě použití Reactu použijte několik komponent. Viz bonus.)

  - Pro odkazy navrhněte vzhled a strukturu společného menu, které bude na všech stránkách stejné.
  - Jednu stránku věnujte informacím o projektu, který chcete v rámci akademie společně vytvořit. Stačí název a jeden odstavec textu.
  - Zbylé dvě stránky věnujte vám. Zmiňte na nich například vaše jméno a odkaz na GitHub účet.

- Styly si můžete napsat kompletně vlastní nebo vycházet z libovolného frameworku jako je například [Bootstrap](https://getbootstrap.com/).

- Výsledný web zveřejněte pomocí GitHub Pages a odkaz na něj dejte do sekce GitHub popisku `About`.

  ![About](./zadani/about.png)

- Výše je popsané minimum pro splnění úkolu. Neváhejte web jakkoliv rozšířit. Má vám primárně sloužit pro nacvičení práce v týmu, ale může z něj klidně vzniknout plnohodnotný web o webu, web o projektu. Můžete se rozepsat o tom, proč jste si dané téma vybraly. Přiložit wireframy, skici, návrhy designu. Časem doplnit odkaz na hotový projekt a jeho zdrojové kódy.

### Bonus

- Webové stránky vytvořte pomocí Reactu. Pro zjednodušení můžete mít jen jednu stránku a obsah skrývat a odkrývat pomocí stavu (`useState`), který budete měnit při klikání na položky v menu. Místo GitHub Pages použijte Netlify ([návod](https://www.youtube.com/watch?v=sAcJKh6n5DA)).
